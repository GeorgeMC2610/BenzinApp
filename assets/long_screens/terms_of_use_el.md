# Όροι Χρήσης

Τελευταία ενημέρωση: **10 Ιανουαρίου 2026**

## 1. Εισαγωγή

Οι κάτωθι όροι χρήσης (ή απλώς «Όροι») αναλύουν την πρόσβαση και την χρήση σας στο **BenzinApp** (ή «Εφαρμογή» όπως αναφέρεται παρακάτω), που αναπτύχθηκε και ελέγχεται από την επιχείρηση **ΣΕΪΜΕΝΗΣ ΓΕΩΡΓΙΟΣ ΕΜΜΑΝΟΥΗΛ** (που στη συνέχεια θα αναφέρεται ως «εμείς», «εμάς», ή «μας»).

Με τη λήψη, χρήση και πρόσβαση στην Εφαρμογή, συναινείτε στους κάτωθι Όρους. Αν δεν συμφωνείτε ή δεν συναινείτε σε κάτι από τα παρακάτω, μην χρησιμοποιήσετε την εφαρμογή.

## 2. Βασικοί Όροι

Πρέπει να είστε τουλάχιστον **18 χρονών** ώστε να χρησιμοποιείτε την Εφαρμογή.

Χρησιμοποιώντας την Εφαρμογή, επιβεβαιώνετε ότι:

- Έχετε νόμιμη πρόσβαση στα δεδομένα του αυτοκινήτου, τα οποία βάζετε εσείς στην Εφαρμογή
- Σας επιτρέπεται η πρόσβαση στο κινητό και συγκεκριμένα στις υπηρεσίες που αφορούν την γεωγραφική σας τοποθεσία.

## 3. Περιγραφή της Εφαρμογής

Η Εφαρμογή προσφέρεται σαν «εργαλείο» έτσι ώστε να:

- Καταγράφετε δεδομένα σχετικά με το αμάξι (γεμίσματα, βλάβες, σέρβις)
- Καταγράφετε και να επιβλέπετε διαδρομές, στις οποίες καταγράφονται γεωγραφικές συντεταγμένες
- Επιβλέπετε οπτικά τις διαδρομές σας με τη χρήση των υπηρεσιών του Google Maps
- Να βλέπετε την τοποθεσία σας σε πραγματικό χρόνο, για υποβοήθηση στις διαδρομές που καταγράφετε

Η Εφαρμογή χρησιμοποιείται για **πληροφοριακούς και οργανωτικούς** σκοπούς.

## 4. Μη-Επαγγελματική Διαγνωστική Συμβουλή

Η Εφαρμογή **ΔΕΝ παρέχει συμβουλές από ειδικούς** (π.χ. μηχανικούς) ή **συμβουλή η οποία μπορεί να έχει νόμιμο χαρακτήρα**.

Να γνωρίζετε ότι:

- Τα στοιχεία που παρέχει η Eφαρμογή μπορεί να είναι ημιτελή ή μη ακριβή
- Η Εφαρμογή δεν έχει σκοπό να αντικαταστήσει την συμβουλή και τα λεγόμενα κάποιου μηχανικού ή ειδικού
- Όποια απόφαση πάρετε, η οποία έχει ως γνώμονα τα στοιχεία που σας παρέχει εφαρμογή, είναι **με δική σας ευθύνη**

## 5. Ευθύνες του Χρήστη

### α. Εισαγωγή των Δεδομένων
Είστε υπεύθυνος για τα εξής:

- Για την ακρίβεια των δεδομένων που εισάγετε
- Για την διατήρηση της ασφάλειας της φυσικής, κινητής σας συσκευής
- Η χρήση που κάνετε με την Εφαρμογή δεν παραβιάζει κάποιον νόμο

Συμφωνείτε ότι θα χρησιμοποιείτε την Εφαρμογή με τέτοιο τρόπο ώστε να μην βλάψετε ή να προκαλέσετε ζημιά με οποιονδήποτε τρόπο.

### β. Λογαριασμοί Χρηστών και Ασφάλεια
Για να έχετε πρόσβαση στις λειτουργίες της Εφαρμογής, θα σας ζητηθεί να φτιάξετε έναν λογαριασμό με διεύθυνση e-mail και κωδικό. Είστε υπεύθυνος στο να κρατάτε ασφαλή τα στοιχεία του λογαριασμού σας για οτιδήποτε κάνετε στην εφαρμογή.

Συμφωνείτε ότι δεν θα μοιραστείτε τον κωδικό σας με κανέναν και ότι θα επικοινωνήσετε μαζί μας σε περίπτωση που χρησιμοποιηθεί ο λογαριασμός σας από τρίτους.

Πληροφορίες σχετικά με τα στοιχεία του λογαριασμού σας, μπορείτε να βρείτε στην με την **Πολιτική Απορρήτου**.

### γ. Επιβεβαίωση Λογαριασμών, Ανάκτηση Πρόσβασης και Μέτρα Ασφαλείας
Η Εφαρμογή θα σας ζητήσει να **επιβεβαιώσετε** μέσω E-Mail τον λογαριασμό σας, για την πρόσβαση σε όλες τις λειτουργίες της εφαρμογής.

Η Εφαρμογή δίνει τη δηνατότητα στους χρήστες να αλλάξουν τον κωδικό τους για να ανακτήσουν πρόσβαση στον λογαριασμό τους. Είστε υπεύθυνος να **έχετε πρόσβαση** στο E-Mail με το οποίο έχετε φτιάξει τον λογαριασμό σας.

Για λόγους ασφαλείας, ο λογαριασμός σας έχει τη δυνατότητα να **κλειδωθεί** προσωρινά ή και μόνιμα, σε διάφορες περιπτώσεις μη εξουσιοδοτημένης χρήσης, επιβλαβούς χρήσης ή παραβίασης των παρόντων Όρων.

Δεν είμαστε υπεύθυνοι για την απώλεια πρόσβασης στον λογαριασμό σας ως αποτέλεσμα της μη συμμόρφωσης με τα προαναφερθέντα μέτρα ασφαλείας.

### δ. Λογαριασμοί Παλαιού Τύπου
Όλοι οι χρήστες πρέπει να φτιάξουν λογαριασμό στην Εφαρμογή (ακόμη και οι «παλιοί»). Οι χρήστες που είχαν λογαριασμό με το «Παλιό Σύστημα» έχουν τη δυνατότητα να ανακτήσουν την πρόσβαση στον παλιό τους λογαριασμό.

Για την ανάκτηση ενός «Παλιού Συστήματος» λογαριασμού χρειάζεται ο χρήστης να θυμάται τον παλιό συνδυασμό του username και του κωδικού. Αναγνωρίζετε ότι η πρόσβαση στους παλιούς λογαριασμούς εξαρτάται από την έγκυρη παροχή των «παλαιών» διαπιστευτηρίων. Μόλις γίνει αυτό, οι παλαιοί λογαριασμοί αυτοί θα ανήκουν πλέον στους καινούριους.

Είστε ο **μοναδικός υπεύθυνος** για την διατήρηση της ασφάλειας των παλαιών σας διαπιστευτηρίων, όσο και για την έγκαιρη παροχή τους στο καινούριο σύστημα.

Εάν παρατηρήσετε ή υποψιαστείτε μία μη εξουσιοδοτημένη χρήση ενός λογαριασμού «Παλαιού Συστήματος», θα πρέπει να επικοινωνήσετε άμεσα μαζί μας. Σε τέτοιες περιπτώσεις, μπορεί να σας ζητηθεί από εμάς να επιβεβαιώσετε την ιδιοκτησία του αμαξιού σας με τη χρήση κάποιων δεδομένων που σχετίζονται με το αμάξι.

### ε. Διαμοιρασμός Αμαξιών και Πρόσβαση Τρίτων
Οι χρήστες της Εφαρμογής μπορούν, εφόσον το επιθυμούν, να **διαμοιραστούν** τα στοιχεία ενός αμαξιού (γεμίσματα, σέρβις, βλάβες και διαδρομές) με άλλους -επιβεβαιωμένους- χρήστες της Εφαρμογής, μέσω **προσκλήσεων**. Όταν οι άλλοι χρήστες αποδεχτούν την πρόσκλησή τους, οι προσκεκλημένοι χρήστες **έχουν δικαιωδοσία προβολής, επεξεργασίας, ακόμη και διαγραφής** των δεδομένων του αμαξιού αυτού.

Αναγνωρίζετε ότι αυτή η πρόσβαση, μέσω της πρόσκλησης που δίνετε, **μπορεί και να οδηγήσει στην μόνιμη διαγραφή ή/και επεξεργασία των δεδομένων του δικού σας αμαξιού.** Ένα τέτοιο σενάριο είναι **μη αντιστρέψιμο**.

Είστε ο **μοναδικός υπεύθυνος** για τις αποφάσεις που παίρνετε σε ό,τι αφορά την επιλογή των χρηστών που προσκαλείτε. Δεν είμαστε υπεύθυνοι για τυχόντα συμβάντα που οδηγούν σε μόνιμη διαγραφή ή επεξεργασία των δεδομένων σας, κατόπιν πρόσκλησης άλλου χρήστη στο αυτοκίνητό σας.

### στ. Μεταβίβαση Ιδιοκτησίας Αυτοκινήτων
Η Εφαρμογή αφήνει τους χρήστες της να **μεταβιβάσουν την ιδιοκτησία του αμαξιού τους** από τον δικό τους λογαριασμό σε (επιβεβαιωμένο) λογαριασμό τρίτων. Μεταβιβάζοντας την ιδιοκτησία, ο παραλήπτης γίνεται ο «διαχειριστής», πλέον, έχει τον πλήρη έλεγχο στην Εφαρμογή σε ό,τι αφορά τα δεδομένα του αυτοκινήτου. Ο νέος ιδιοκτήτης μπορεί να το διαμοιραστεί με άλλους χρήστες ή ακόμη και να σβήσει το μεταβιβασμένο αυτοκίνητό του, μαζί με όλα του τα δεδομένα.

Αναγνωρίζετε ότι οι συνέπεια της μεταβίβασης είναι να χάσετε την ιδιότητα του ιδιοκτήτη του αυτοκινήτου, και να μην μπορείτε να ανακτήσετε τα δεδομένα του. Οι μεταβιβάσεις είναι **μη αναστρέψιμες**.

Είστε ο **μοναδικός υπεύθυνος** στο κομμάτι της έναρξης μίας μεταβίβασης και για την επίλυση τυχόν διαφορών που προκύπτουν από μία μεταβίβαση. Δεν είμαστε υπεύθυνοι για την απώλεια των δεδομένων που προκύπτουν από μεταβίβαση ιδιοκτησίας μεταξύ χρηστών.

## 6. Δεδομένα Τοποθεσίας

Μερικές λειτουργίες της Εφαρμογής χρειάζονται πρόσβαση στην **τοποθεσία σας**, όπως:

- Γεωγραφικά δεδομένα (π.χ. πού φτιάχτηκε κάποια βλάβη ή πού έγινε ένα σέρβις)
- Καταγραφή διαδρομών
- Οπτικοποίηση διαδρομών στον χάρτη
- Προβολή τοποθεσίας σε πραγματικό χρόνο

Γενικά, η πρόσβαση τοποθεσίας είναι προαιρετική, αλλά γίνεται υποχρεωτική όταν θέλει ο χρήστης να χρησιμοποιήσει τις παραπάνω λειτουργίες.

Η Εφαρμογή χρησιμοποιεί **τα API των Google Maps Platforms**, και η χρήση των χαρτών της Google έχει τους δικούς της Όρους και Προϋποθέσεις.

## 7. Παροχή Δεδομένων από τον Χρήστη

Διατηρείτε την κυριότητα όλων των δεδομένων που εισάγετε στην Εφαρμογή, συμπεριλαμβανομένων:

- Τα στοιχεία του οχήματος (γεμίσματα, βλάβες, σέρβις)
- Διαδρομές
- Δεδομένα σχετικά με τις τοποθεσίες

Χρησιμοποιώντας την Εφαρμογή, μας δίνετε **περιορισμένη, μη-αποκλειστική άδεια** για να αποθηκεύσουμε, επεξεργαστούμε, και να προβάλλουμε αυτά τα δεδομένα αποκλειστικά για τον σκοπό της λειτουργικότητας της Εφαρμογής.


## 8. Ιδιοτικότητα & Προστασία Δεδομένων

Η χρήση της Εφαρμογής από εσάς, διέπεται επίσης από την **Πολιτική Απορρήτου**, η οποία εξηγεί πώς τα προσωπικά σας δεδομένα και τα δεδομένα της τοποθεσίας σας συλλέγονται, χρησιμοποιούνται, και προστατεύονται από το **GDPR**.

## 9. «Ανοιχτός Κώδικας» (Open-Source)

Ο κώδικας της εφαρμογής είναι ανοιχτός και δημόσιος στο GitHub με την **άδεια ανοιχτού κώδικα** (MIT).

Η διαθεσιμότητα του κώδικα:

- Δεν παραχωρεί την κυριότητα της Εφαρμογής, της επωνυμίας ή της μεταγλωττισμένης διανομής
- Δεν επιτρέπει την αναδιανομή της Εφαρμογής ως εμπορικού προϊόντος χωρίς άδεια
- Υπόκειται στους ισχύοντες όρους άδειας χρήσης ανοιχτού κώδικα

Οι «βιβλιοθήκες» που χρησιμοποιούνται στον κώδικα υπόκεινται αντίστοιχα στους δικούς τους όρους χρήσης και τις δικές τους άδειες.

## 10. Πνευματική Ιδιοκτησία

Εκτός από τις περιπτώσεις όπου ισχύουν άδειες ανοιχτού κώδικα:

- Το όνομα της Εφαρμογής, μαζί με το λογότυπο και το branding, είναι δική μας ιδιοκτησία
- Δεν παραχωρούνται δικαιώματα πέραν εκείνων που είναι απαραίτητα για τη χρήση της Εφαρμογής.

## 11. Απαγορευμένη Χρήση

Συμφωνείτε στο ότι:

- Δεν θα χρησιμοποιείτε την εφαρμογή για παράνομους ή μη εξουσιοδοτημένους σκοπούς
- Δεν θα προσπαθήσετε να διακόψετε ή να παρεμβείτε στην λειτουργικότητα της Εφαρμογής
- Δεν θα χρησιμοποιήσετε κακόβουλα τις λειτουργίες παρακολούθησης της τοποθεσίας
- Δεν θα κάνετε απόπειρα πρόσβασης σε μη δημόσια συστήματα ή δεδομένα

## 12. Λειτουργίες από Τρίτους

Η Εφαρμογή βασίζεται σε λειτουργίες που παρέχονται από τρίτους, συμπεριλαμβανομένων των Google Maps. Δεν ευθυνόμαστε για:

- Τη μη διαθεσιμότητα ή την ανακρίβεια των λειτουργιών αυτών
- Τις αλλαγές, τα σφάλματα που μπορεί να προκύψουν από τις λειτουργίες αυτές


## 13. Αποποίηση Εγγυήσεων

Η Εφαρμογή παρέχεται **«ως έχει» και «όπως είναι διαθέσιμη» ("as is" and "as available")**, χωρίς κανενός είδους εγγυήσεις.

Δεν εγγυούμαστε ότι:

- Δεν θα υπάρξουν σφάλματα κατά τη χρήση της Εφαρμογής
- Τα δεδομένα θα είναι πάντα ακριβή
- Η Εφαρμογή θα είναι πάντα διαθέσιμη ή ότι δεν θα διακοπεί η λειτουργία της

## 14. Περιορισμός Ευθύνης

Στο μέγιστο βαθμό που επιτρέπεται από το νόμο, δεν φέρουμε ευθύνη για:

- Απώλεια δεδομένων
- Σφάλματα στις πληροφορίες των δεδομένων ή των διαδρομών
- Μηχανικές ή οικονομικές ζημιές που προκύπτουν από τη χρήση της Εφαρμογής
- Έμμεσες ή επακόλουθες ζημίες

Τίποτα στους παρόντες Όρους δεν περιορίζει την ευθύνη σε περιπτώσεις όπου ο εν λόγω περιορισμός δεν επιτρέπεται βάσει του δικαίου της ΕΕ.

## 15. Τερματισμός Λειτουργίας

Μπορείτε οποιαδήποτε στιγμή να σταματήσετε να χρησιμοποιείτε την Εφαρμογή

Διατηρούμε το δικαίωμα να αναστείλουμε ή να τερματίσουμε την πρόσβαση σε περίπτωση παραβίασης των παρόντων Όρων.

Η διαχείριση δεδομένων μετά τον τερματισμό διέπεται από την Πολιτική Απορρήτου.

## 16. Αλλαγές στους Όρους

Ανά τακτά χρονικά διαστήματα οι Όροι θα αλλάζουν. Εάν συνεχίσετε να χρησιμοποιείτε την Εφαρμογή αφού αλλάξουν οι Όροι, πρακτικά συμφωνείτε με τις ενημερώσεις.

## 17. Εφαρμοστέο Δίκαιο

Οι παρόντες Όροι διέπονται από τους νόμους της **Ελληνικής Δημοκρατίας**, σύμφωνα με τους ισχύοντες νόμους της ΕΕ περί προστασίας των καταναλωτών.

## 18. Στοιχεία Επικοινωνίας

Για ερωτήσεις περί των Όρων, παρακαλούμε όπως στείλετε στην ακόλουθη διεύθυνση:

**Email:** giorgosseimenis@gmail.com